# Handleiding
Deze handleiding beschrijft hoe een aantal veel gebruikte functies van Higherlevel werken.

# Forum
In het forum kan je berichten plaatsen en/of reageren op berichten. Probeer bij het plaatsen van een nieuw bericht het bericht in het juiste forum te plaatsen. Dat verhoogt de kans op een reactie van de juiste ondernemers en houdt het forum netjes. Berichten die in het verkeerde forum worden geplaatst, worden meestal door de moderators verplaatst naar het juiste forum maar het scheelt natuurlijk werk als je meteen het juiste forum kiest.

Houd bij het plaatsen van een bericht ook rekening met de [forumregels](https://www.higherlevel.nl/higherlevel/forumregels). Kort gezegd komen die er op neer dat je bericht over ondernemen moet gaan en dat je geen reclame voor je onderneming mag maken. 

## Nieuw bericht plaatsen
Een nieuw bericht plaatsen kan op een aantal manieren. De gemakkelijkste manier is om naar het juiste forum te gaan en daar op _post een nieuw bericht_ te klikken. 

![Post een nieuw bericht](images/newPost.png?raw=true)

Je kan ook op de home page een nieuw bericht maken door op _POST EEN NIEUW BERICHT_ te klikken. Er wordt je vervolgens gevraagd in welk forum je het bericht wilt plaatsen. Deze lijst bevat echter niet alle fora.

![Post een nieuw bericht](images/newPostHome.png?raw=true)

Vervolgens kan je het bericht schrijven. Elk bericht heeft een onderwerp nodig en een beschrijving. Het onderwerp wordt, na plaatsing, getoond in het forumoverzicht dus zorg er voor dat het de lading van je bericht dekt. In de tekst van je bericht kan je gebruik maken van opmaak en smilies door gebruik te maken van de knoppen.

![Knoppen voor opmaak](images/layoutButtons.png?raw=true)

Met het vinkje onder het bericht kan je aangeven of je een email wilt ontvangen zodra er gereageerd is op je bericht. Standaard staat dit vinkje aan. Als je geen email wilt ontvangen kan je het vinkje uit zetten.

Zodra je bericht af is kan je het plaatsen door op _BERICHT PLAATSEN_ te klikken. Als je eerst wil zien hoe je bericht eruit komt te zien druk je op _BEKIJK PREVIEW_. 

## Reageren
Wanneer je wil reageren op een bericht klik je op _reageer_.

[plaatje]

Het opstellen van een reactie werkt verder nagenoeg hetzelfde als het plaatsen van een nieuw bericht. Het enige verschil is dat het vinkje voor het ontvangen van een email standaard uit staat. Als je dus een notificatie wil hebben moet je het vinkje aan zetten.

Als je het bericht waarop je reageert wilt citeren klik je op _reageer met citaat_.

[plaatje]

Het bericht wordt dan, inclusief metadata, als quote opgenomen in je bericht. Je bent natuurlijk vrij om slechts een deel van het bericht op te nemen in je reactie. Verwijder in dat geval de niet relevante delen maar laat in elk geval de codes [qoute...] en [/quote] staan. 

## Abonneren
Om op de hoogte te blijven van een discussie kan je je abonneren op die discussie. Er bestaan twee soorten abonnementen: notificaties en bookmarks. Als je een notificatie aan zet, ontvang je een email zodra er een nieuw bericht aan de discussie is toegevoegd. Als je de bookmark aan zet, wordt de discussie op de homepage getoond.

Je abonneren op notificaties en/of bookmarks doe je door op _abonneer_ te klikken.

[plaatje]

## Moderatie
Ieder lid van higherlevel mag berichten plaatsen en reageren op berichten. Plaatsers van berichten moeten zich echter wel aan de [forumregels](https://www.higherlevel.nl/higherlevel/forumregels) houden. Als je vindt dat een bericht de forumregels overtreedt, kan je dat melden bij de moderators. De moderators zullen je melding bekijken en, als dat nodig is, actie ondernemen.

Je kan een bericht bij de moderators melden door op _Meldt dit bericht aan de moderator_ te klikken

[plaatje]

Bij een melding dien je wel even aan te geven waarom je vindt dat het bericht door moderators bekeken moet worden.

# Profiel
Nadat je je hebt aangemeld als lid van higherlevel krijg je een profiel. In je profiel kan je laten zien wie je bent, wat je onderneming te bieden heeft en wat je visie op ondernemen is. Er zijn dus veel mogelijkheden om jezelf en je onderneming te profileren. Welke informatie je in je profiel plaatst, is aan jou. Slechts een klein aantal gegevens is verplicht:

* je forumnaam
* je e-mailadres
* de plaats van je onderneming
* het land van je onderneming

## Handtekening
In je profiel kan je een handtekening opgeven. Deze handtekening wordt onder elk bericht geplaatst dat je op het forum schrijft. Je handtekening is daarom een ideaal middel om jezelf te promoten. 

Het opstellen van een handtekening werkt hetzelfde als het opstellen van een bericht. Het aantal karakters dat je mag gebruiken voor een handtekening is echter wel beperkt: maximaal 300 tekens.

Op je profiel heb je helaas niet die handige knopjes tot je beschikking waarmee je je handtekening kan opmaken. Je moet dus uit je hoofd weten welke opmaakcodes je kan gebruiken. 

Een andere manier om je handtekening op te maken, is gebruik te maken van de opmaakfuncties van een bericht. Maak een nieuw bericht in een forum, bijvoorbeeld in het [Testforum](https://www.higherlevel.nl/forum/vaste-rubrieken/testforum). In de tekst van het bericht maak je met behulp van de knoppen je handtekening op. Met behulp van _BEKIJK PREVIEW_ bekijk je het resultaat en daarna kopieer en plak je de tekst van je bericht in je handtekening. Houd er wel rekening mee dat de tekst niet langer is dan 300 tekens, anders past het niet in je handtekening.

## Ledenoverzich

# Reuzen Kneuzen en Karma
Net als in veel andere communities kan je op Higherlevel.nl je waardering en je afkeuring kenbaar maken. Wanneer je een bericht erg waardeert, bijvoorbeeld omdat de schrijver uitgebreid de tijd heeft genomen om een vraag te stellen of te beantwoorden, kan je dat bericht een reus geven. Een bericht dat je niet waardeert, bijvoorbeeld omdat het van lage kwaliteit is of omdat de schrijver iemand beledigt, kan je het een kneus geven.

De som van alle reuzen (+1) en alle kneuzen (-1) bepaalt je karma. 

Het is overigens pas mogelijk om reuzen en kneuzen uit te delen als je voldoende berichten hebt geplaatst in de forumonderdelen. Daarnaast kan je een bericht maximaal één reus of één kneus geven.

# Rangen en Sterren
Waar de reuzen en kneuzen uitgedeeld worden door andere leden van higherlevel.nl wordt je betrokkenheid bij het platform ook automatisch beloond met sterren en een rang. Hoe meer berichten je plaatst, hoe meer sterren er op je profiel getoond worden. Het aantal sterren bepaalt ook je rang:

* 1 Ster, Newbee
* 2 sterren, Junior
* 3 sterren, Senior
* 4 sterren, Super Senior
* 5 sterren, Legend

Ten slotte is er een aantal rangen die je alleen kan krijgen door toebedeling door een moderator:

* Expert member
* Moderator
* Retired moderator
* Raad van advies

De meeste rangen brengen overigens geen extra privileges mee. Als Legend kan dus niets meer of minder dan een Newbee. Een moderator heeft overigens wel meer privileges, bijvoorbeeld om discussies te sluiten en om berichten te verplaatsen naar een ander forum.

# Columns

# Events

# Speciale fora
Er is een aantal fora waarin de berichten niet per se over ondernemen hoeven te gaan. Dit zijn de fora [Testforum](https://www.higherlevel.nl/forum/vaste-rubrieken/testforum), [Over Higherlevel.nl](https://www.higherlevel.nl/forum/stamtafel/over-higherlevelnl) en [Off topic](https://www.higherlevel.nl/forum/stamtafel/off-topic). 

Het Testforum is bedoeld om dingen uit te proberen. Je kan er bijvoorbeeld testen hoe je handtekening er uit ziet of hoe een nieuw bericht of een reactie er uit ziet. 

Het Over Higherlevel.nl forum kan je gebruiken om tips, vragen en ideeën over de werking van het forum te stellen.

Het Off topic forum is de plek voor wandelgangpraat, smalltalk en fun.